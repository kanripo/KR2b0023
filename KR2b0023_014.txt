# -*- mode: mandoku-view -*-
#+TITLE: 大事記
#+DATE: 2019-03-29 20:49:28.994119
#+PROPERTY: ID KR2b0023
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 14
<pb:KR2b0023_WYG_014-1a>¶
　　欽定四庫全書¶
¶
　　大事記通釋巻二　　　　宋　吕祖謙　撰¶
¶
　　嵗目¶
¶
　　上章涒灘一¶
¶
　　(周敬王三十九年　　　魯哀公蔣十四年　　齊簡公壬四年　　　　晉定公午三十一年¶
　　秦悼公十年　　　　　楚惠王章八年　　宋景公頭曼三十六年　衛出公輒十二年¶
　　陳湣公越二十一年　　蔡成侯朔十年　　鄭聲公勝二十年　　　燕獻公十二年¶
　　吳王夫差十五年)¶
¶
<pb:KR2b0023_WYG_014-1b>¶
　　閼逢困敦¶
¶
　　(周敬王四十二年　　　魯哀公十八年　　齊平公驁四年　　　　晉定公三十五年¶
　　秦悼公十四年　　　　楚惠王十二年　　宋景公四十年　　　　衞侯起元年¶
　　陳湣公二十五年　　　蔡成侯十四年　　鄭聲公二十四年　　　燕獻公十六年¶
　　呉王十九年)¶
¶
　　上章涒灘二¶
¶
　　(周威烈王五年　　　　魯元公嘉十年　　齊宣公積三十五年　　晉幽公栁十七年¶
　　秦靈公四年　　　　　楚簡王中十一年　　宋昭公得四十八年　　衞懐公亹五年¶
<pb:KR2b0023_WYG_014-2a>¶
　　鄭繻公駘二年　　燕湣公十三年)¶
¶
　　閼逢困敦¶
¶
　　(周威烈王九年　　　　晉元公十五年　　齊宣公三十九年　　　晉烈公止三年¶
　　秦靈公八年　　　　　楚簡王十五年　　宋昭公五十二年　　　衞懐公九年¶
　　鄭繻公六年　　燕湣公十七年)¶
¶
　　上章涒灘三¶
¶
　　(周顯王八年　　　　　秦孝公元年　　韓懿侯十　　　　　　魏惠王罃十年¶
　　趙成侯種十四年　　　齊威王因齊十八年　　楚宣王良夫九年　　　燕文公元年¶
<pb:KR2b0023_WYG_014-2b>¶
　　宋公剔成九年　　　　魯共公奮十六年　　衞成侯速元年)¶
¶
　　閼逢困敦¶
¶
　　(周顯王十二年　　　　秦孝公五年韓昭侯二年　　　　　魏惠王十四年¶
　　趙成侯十八年　　　　齊威王二十二年　　楚宣王十三年　　　　燕文公五年¶
　　宋公剔成十三年　　　魯共公二十年衞成侯五年)¶
¶
　　上章涒灘四¶
¶
　　(周赧王十四年　　　　秦昭王六年　　韓襄王倉十一年　　　魏襄王十八年¶
　　趙武靈王二十五年　　齊閔王二十三年　　楚懐王槐二十八年　　燕昭王平十一年¶
<pb:KR2b0023_WYG_014-3a>¶
　　宋君偃二十八年　　　魯平公十六年　　衞嗣君二十四年)¶
¶
　　閼逢困敦¶
¶
　　(周赧王十八年　　　　秦昭王十年　　韓襄王十五年　　　　魏襄王二十二年¶
　　趙惠文王何二年　　　齊閔王二十七年　　楚頃襄王二年　　　　燕昭王十五年¶
　　宋君偃三十二年　　　魯平公二十年　　衞嗣君二十八年)¶
¶
　　上章涒灘五¶
¶
　　(秦始皇六年　　　　　韓桓惠王三十二年　　魏景閔王増二年　　　趙悼襄王偃四年¶
　　齊王建二十四年　　　楚考烈王完二十二年　　燕王喜十四年　　　　衞元君十四年)¶
¶
<pb:KR2b0023_WYG_014-3b>¶
　　閼逢困敦¶
¶
　　(秦始皇十年　　　　　韓王安二年　　魏景閔王六年　　　　趙悼襄王八年¶
　　齊王建二十八年　　　楚幽王悍元年　　燕王喜十八年　　　　衞元君十八年)¶
¶
　　上章涒灘六(漢髙皇后吕氏七年)¶
¶
　　閼逢困敦(漢文帝前三年)¶
¶
　　上章涒灘七(漢武帝元狩二年)¶
¶
　　閼逢困敦(漢武帝元狩六年)¶
¶
　　上章涒灘八(漢宣帝神爵元年)¶
¶
<pb:KR2b0023_WYG_014-4a>¶
　　閼逢困敦(漢宣帝五鳳元年)¶
¶
　　上章涒灘九(漢哀帝元壽二年)¶
¶
　　閼逢困敦(漢平帝元始四年)¶
¶
　　上章涒灘十(漢明帝永平三年)¶
¶
　　閼逢困敦(漢明帝永平七年)¶
¶
　　上章涒灘十一(漢安帝永寧元年)¶
¶
　　閼逢困敦(漢安帝延光三年)¶
¶
　　上章涒灘十二(漢靈帝光和三年)¶
¶
<pb:KR2b0023_WYG_014-4b>¶
　　閼逢困敦(漢靈帝中平元年)¶
¶
　　上章涒灘十三¶
¶
　　(漢安樂思公延熈三年　　魏邵陵厲公曹芳正始元年　　吳大帝孫權赤烏三年)¶
¶
　　閼逢困敦¶
¶
　　(漢安樂思公延熈七年　　魏邵陵厲公正始五年　　吳大帝赤烏七年)¶
¶
　　上章涒灘十四(晉惠帝永康元年)¶
¶
　　閼逢困敦¶
¶
　　(晉惠帝永興元年　　漢光武帝劉淵元熈元年　　蜀武帝李雄建興元年)¶
¶
<pb:KR2b0023_WYG_014-5a>¶
　　上章涒灘十五¶
¶
　　(晉穆帝升平四年　　　秦宣昭帝苻堅甘露二年　　燕幽帝慕容暐建熈元年¶
　　魏昭成帝拓跋什翼犍建國二十三年)¶
¶
　　閼逢困敦¶
¶
　　(晉哀帝興寧二年　　　秦宣昭帝甘露六年　　燕幽帝建熈五年　　　魏昭成帝建國二十七年)¶
¶
　　上章涒灘十六¶
¶
　　(宋武帝劉裕永初元年　　魏明元帝嗣太常五年　　西秦乞伏熾盤建𢎞元年　夏赫連勃勃貞興二年¶
　　燕馮䟦太平十二年　　凉沮渠䝉遜𤣥始九年)¶
¶
<pb:KR2b0023_WYG_014-5b>¶
　　閼逢困敦¶
¶
　　(宋文帝義隆元嘉元年　　魏太武帝夀始光元年　　西秦乞伏熾盤建𢎞五年　夏赫連勃勃貞興六年¶
　　燕馮䟦太平十六年　　凉沮渠䝉遜𤣥始十三年)¶
¶
　　上章涒灘十七¶
¶
　　(齊髙帝蕭道成建元二年　　魏孝文帝宏大和四年)¶
¶
　　閼逢困敦¶
¶
　　(齊武帝永明二年　　魏孝文帝大和八年)¶
¶
　　上章涒灘十八¶
¶
<pb:KR2b0023_WYG_014-6a>¶
　　(梁武帝蕭衍大同六年　西魏文帝元寳炬大統六年　　東魏孝靜帝元善見興和二年)¶
¶
　　閼逢困敦¶
¶
　　(梁武帝大同十年　　　西魏文帝大統十年　　東魏孝靜帝武定二年)¶
¶
　　上章涒灘十九(隋文帝開皇二十年)¶
¶
　　閼逢困敦(隋文帝仁壽四年)¶
¶
　　上章涒灘二十(唐髙宗顯慶五年)¶
¶
　　閼逢困敦(唐髙宗麟德元年)¶
¶
　　上章涒灘二十一(唐𤣥宗開元八年)¶
¶
<pb:KR2b0023_WYG_014-6b>¶
　　閼逢困敦(唐𤣥宗開元十二年)¶
¶
　　上章涒灘二十二(唐德宗建中元年)¶
¶
　　閼逢困敦(唐徳宗興元元年)¶
¶
　　上章涒灘二十三(唐文宗開成五年)¶
¶
　　閼逢困敦(唐武宗㑹昌四年)¶
¶
　　上章涒灘二十四(唐昭宗光化三年)¶
¶
　　閼逢困敦(唐昭宗天祐元年)¶
¶
　　屠維協洽¶
¶
<pb:KR2b0023_WYG_014-7a>¶
　　(周世宗顯徳六年　　　南漢恩赧侯劉鋹太寳元年　　蜀秦國公孟昶廣政二十年　　北漢劉承鈞天㑹三年)¶
¶
　　凡一千四百四十年¶
¶
　　論語子畏於匡曰文王既沒文不在兹乎天之將喪斯¶
文也後死者不得與於斯文也天之未喪斯文也匡人¶
其如予何　子曰甚矣吾衰也久矣吾不復夢見周公¶
　齊景公待孔子曰若季氏則吾不能以季孟之間待¶
之曰吾老矣不能用也孔子行齊人歸女樂季桓子受¶
之三日不朝孔子行楚狂接輿歌而過孔子曰鳳兮鳳¶
<pb:KR2b0023_WYG_014-7b>¶
兮何德之衰往者不可諫來者猶可追已而已而今之¶
從政者殆而孔子下欲與之言趨而避之不得與之言¶
長沮桀溺耦而耕孔子過之使子路問津焉長沮曰夫¶
執輿者爲誰子路曰為孔丘曰是魯孔丘與曰是也曰¶
是知津矣問於桀溺桀溺曰子為誰曰為仲由曰是魯¶
孔丘之徒與對曰然曰滔滔者天下皆是也而誰以易¶
之且而與其從辟人之士也豈若從辟世之士哉耰而¶
不輟子路行以吿夫子憮然曰鳥獸不可與同羣吾非¶
<pb:KR2b0023_WYG_014-8a>¶
斯人之徒與而誰與天下有道丘不與易也子路從而¶
後遇丈人以杖荷蓧子路問曰子見夫子乎丈人曰四¶
體不勤五榖不分孰為夫子植其杖而芸子路拱而立¶
止子路宿殺雞為黍而食之見其二子焉明日子路行¶
以告子曰隱者也使子路反見之至則行矣子路曰不¶
仕無義長幼之節不可廢也君臣之義如之何其廢之¶
欲潔其身而亂大倫君子之仕也行其義也道之不行¶
已知之矣　子曰吾自衞反魯然後樂正雅頌各得其¶
<pb:KR2b0023_WYG_014-8b>¶
所　子曰天下有道則禮樂征伐自天子出天下無道¶
則禮樂征伐自諸侯出自諸侯出蓋十世希不失矣自¶
大夫出蓋五世希不失矣陪臣執國命三世希不失矣¶
天下有道則政不在大夫天下有道則庶人不議孔子¶
曰禄之去公室五世矣政逮於大夫四世矣故夫三桓¶
之子孫微矣　陳成子弑簡公孔子沐浴而朝告于哀¶
公曰陳恒弑其君請討之公曰告夫三子孔子曰以吾¶
從大夫之後不敢不告也君曰告夫三子者之三子告¶
<pb:KR2b0023_WYG_014-9a>¶
不可孔子曰以吾從大夫之後不敢不告也　顔淵問¶
爲邦子曰行夏之時乗殷之輅服周之冕樂則韶舞放¶
鄭聲逺佞人鄭聲淫佞人殆　子張問十世可知也子¶
曰殷因於夏禮所損益可知也周因於殷禮所損益可¶
知也其或繼周者雖百世可知也¶
¶
　　孟子公都子曰外人皆稱夫子好辯敢問何也孟子曰¶
予豈好辯哉予不得已也天下之生久矣一治一亂當¶
堯之時水逆行汜濫於中國蛇龍居之民無所定下者¶
<pb:KR2b0023_WYG_014-9b>¶
爲巢上者為營窟書曰洚水警余洚水者洪水也使禹¶
治之禹掘地而注之海驅蛇龍而放之菹水由地中行¶
江淮河漢是也險阻既逺鳥獸之害人者消然後人得¶
平土而居之堯舜既沒聖人之道衰暴君代作壊宫室¶
以為汙池民無所安息棄田以為園囿使民不得衣食¶
邪說暴行又作園囿汙池沛澤多而禽獸至及紂之身¶
天下又大亂周公相武王誅紂伐奄三年討其君驅飛¶
廉於海隅而戮之滅國者五十驅虎豹犀象而逺之天¶
<pb:KR2b0023_WYG_014-10a>¶
下大悅書曰丕顯哉文王謨丕承哉武王烈佑啓我後¶
人咸以正無缺世衰道微邪説暴行有作臣弑其君者¶
有之子弑其父者有之孔子懼作春秋春秋天子之事¶
也是故孔子曰知我者其惟春秋乎罪我者其惟春秋¶
乎聖王不作諸侯放恣處士横議楊朱墨翟之言盈天¶
下天下之言不歸楊則歸墨楊氏為我是無君也墨氏¶
兼愛是無父也無父無君是禽獸也公明儀曰庖有肥¶
肉廐有肥馬民有飢色野有餓莩此率獸而食人也楊¶
<pb:KR2b0023_WYG_014-10b>¶
墨之道不息孔子之道不著是邪說誣民充塞仁義也¶
仁義充塞則率獸食人人將相食吾為此懼閑先聖之¶
道距楊墨放淫辭邪說者不得作作於其心害於其事¶
作於其事害於其政聖人復起不易吾言矣昔者禹抑¶
洪水而天下平周公兼夷狄驅猛獸而百姓寧孔子成¶
春秋而亂臣賊子懼詩云戎狄是膺荆舒是懲則莫我¶
敢承無父無君是周公所膺也我亦欲正人心息邪說¶
距詖行放淫辭以承三聖者豈好辯哉予不得已也能¶
<pb:KR2b0023_WYG_014-11a>¶
言距楊墨者聖人之徒也　孟子見梁惠王王曰叟不¶
逺千里而來亦將有以利吾國乎孟子對曰王何必曰¶
利亦有仁義而已矣王曰何以利吾國大夫曰何以利¶
吾家士庶人曰何以利吾身上下交征利而國危矣萬¶
乗之國弑其君者必千乗之家千乗之國弑其君者必¶
百乗之家萬取千焉千取百焉不為不多矣茍為後義¶
而先利不奪不饜未有仁而遺其親者也未有義而後¶
其君者也王亦曰仁義而已矣何必曰利　齊宣王問¶
<pb:KR2b0023_WYG_014-11b>¶
曰齊桓晉文之事可得聞乎孟子對曰仲尼之徒無道¶
桓文之事者是以後世無𫝊焉臣未之聞也無以則王¶
乎曰德何如則可以王矣曰保民而王莫之能禦也曰¶
若寡人者可以保民乎哉曰可曰何由知吾可也曰臣¶
聞之胡齕曰王坐於堂上有牽牛而過堂下者王見之¶
曰牛何之對曰將以釁鐘王曰舍之吾不忍其觳觫若¶
無罪而就死地對曰然則廢釁鐘與曰何可廢也以羊¶
易之不識有諸曰有之曰是心足以王矣百姓皆以王¶
<pb:KR2b0023_WYG_014-12a>¶
爲愛也臣固知王之不忍也王曰然誠有百姓者齊國¶
雖褊小吾何愛一牛即不忍其觳觫若無罪而就死地¶
故以羊易之也曰王無異於百姓之以王為愛也以小¶
易大彼惡知之王若隱其無罪而就死地則牛羊何擇¶
焉王笑曰是誠何心哉我非愛其財而易之以羊也宜¶
乎百姓之謂我愛也曰無傷也是乃仁術也見牛未見¶
羊也君子之於禽獸也見其生不忍見其死聞其聲不¶
忍食其肉是以君子逺庖厨也王說曰詩云他人有心¶
<pb:KR2b0023_WYG_014-12b>¶
予忖度之夫子之謂也夫我乃行之反而求之不得吾¶
心夫子言之於我心有戚戚焉此心之所以合於王者¶
何也曰有復於王者曰吾力足以舉百鈞而不足以舉¶
一羽明足以察秋毫之末而不見輿薪則王許之乎曰¶
否今恩足以及禽獸而功不至於百姓者獨何與然則¶
一羽之不舉為不用力焉輿薪之不見為不用明焉百¶
姓之不見保為不用恩焉故王之不王不為也非不能¶
也曰不為者與不能者之形何以異曰挾太山以超北¶
<pb:KR2b0023_WYG_014-13a>¶
海語人曰我不能是誠不能也為長者折枝語人曰我¶
不能是不為也非不能也故王之不王非挾太山以超¶
北海之類也王之不王是折枝之類也老吾老以及人¶
之老幼吾幼以及人之幼天下可運於掌詩云刑于寡¶
妻至于兄弟以御于家邦言舉斯心加諸彼而已故推¶
恩足以保四海不推恩無以保妻子古之人所以大過¶
人者無他焉善推其所為而已矣今恩足以及禽獸而¶
功不至於百姓者獨何與權然後知輕重度然後知長¶
<pb:KR2b0023_WYG_014-13b>¶
短物皆然心為甚王請度之抑王興甲兵危士臣搆怨¶
於諸侯然後快於心與王曰否吾何快於是將以求吾¶
所大欲也曰王之所大欲可得聞與王笑而不言曰為¶
肥甘不足於口與輕煖不足於體與抑為采色不足視¶
於目與聲音不足聽於耳與便嬖不足使令於前與王¶
之諸臣皆足以供之而王豈為是哉曰否吾不為是也¶
曰然則王之所大欲可知已欲辟土地朝秦楚莅中國¶
而撫四夷也以若所為求若所欲猶縁木而求魚也王¶
<pb:KR2b0023_WYG_014-14a>¶
曰若是其甚與曰殆有甚焉縁木求魚雖不得魚無後¶
災以若所為求若所欲盡心力而為之後必有災曰可¶
得聞與曰鄒人與楚人戰則王以為孰勝曰楚人勝曰¶
然則小固不可以敵大寡固不可以敵衆弱固不可以¶
敵强海内之地方千里者九齊集有其一以一服八何¶
以異於鄒敵楚哉蓋亦反其本矣今王發政施仁使天¶
下仕者皆欲立於王之朝耕者皆欲耕於王之野商賈¶
皆欲藏於王之市行旅皆欲出於王之塗天下之欲疾¶
<pb:KR2b0023_WYG_014-14b>¶
其君者皆欲赴愬於王其若是孰能禦之王曰吾惽不¶
能進於是矣願夫子輔吾志明以教我我雖不敏請嘗¶
試之曰無恒産而有恒心者惟士為能若民則無恒産¶
因無恒心茍無恒心放辟邪侈無不為已及陷於罪然¶
後從而刑之是罔民也焉有仁人在位罔民而可為也¶
是故明君制民之産必使仰足以事父母俯足以畜妻¶
子樂嵗終身飽凶年免於死亡然後驅而之善故民之¶
從之也輕今也制民之産仰不足以事父母俯不足以¶
<pb:KR2b0023_WYG_014-15a>¶
畜妻子樂嵗終身苦凶年不免於死亡此惟救死而恐¶
不贍奚暇治禮義哉王欲行之則盍反其本矣五畝之¶
宅樹之以桑五十者可以衣帛矣雞豚狗彘之畜無失¶
其時七十者可以食肉矣百畝之田勿奪其時八口之¶
家可以無飢矣謹庠序之教申之以孝悌之義頒白者¶
不負戴於道路矣老者衣帛食肉黎民不飢不寒然而¶
不王者未之有也　滕文公為世子將之楚過宋而見¶
孟子孟子道性善言必稱堯舜世子自楚反復見孟子¶
<pb:KR2b0023_WYG_014-15b>¶
孟子曰世子疑吾言乎夫道一而已矣成覸謂齊景公¶
曰彼丈夫也我丈夫也吾何畏彼哉顔淵曰舜何人也¶
予何人也有為者亦若是公明儀曰文王我師也周公¶
豈欺我哉今滕絶長補短將五十里也猶可以為善國¶
書曰若藥不瞑眩厥疾不瘳　孟子曰由堯舜至於湯¶
五百有餘嵗若禹臯陶則見而知之若湯則聞而知之¶
由湯至於文王五百有餘嵗若伊尹萊朱則見而知之¶
若文王則聞而知之由文王至於孔子五百有餘嵗若¶
<pb:KR2b0023_WYG_014-16a>¶
太公望散宜生則見而知之若孔子則聞而知之由孔¶
子而來至於今百有餘嵗去聖人之世若此其未逺也¶
近聖人之居若此其甚也然而無有乎爾則亦無有乎¶
爾¶
¶
　　劉向戰國策序周室自文武始興崇道德隆禮義設辟¶
雍泮宫庠序之教陳禮樂絃歌移風之化叙人倫正夫¶
婦天下莫不曉然論孝悌之義惇篤之行故仁義之道¶
滿乎天下卒致之刑錯四十餘年逺方慕義莫不賓服¶
<pb:KR2b0023_WYG_014-16b>¶
雅頌歌詠以思其德下及康昭之後雖有衰德其綱紀¶
尚明及春秋時已四五百載矣然其餘業遺烈流而未¶
滅五伯之起尊事周室五伯之後時君雖無德人臣輔¶
其君若鄭之子産晉之叔向齊之晏嬰挾君輔政以並¶
立於中國猶以義相支持歌詩以相感聘覲以相交期¶
㑹以相一盟誓以相救天子之命猶有所行㑹享之國¶
猶有所恥小國得有所依百姓得有所息故孔子曰能¶
以禮讓為國乎何有周之流化豈不大哉及春秋之後¶
<pb:KR2b0023_WYG_014-17a>¶
衆賢輔國者既沒而禮義衰矣孔子雖論詩書定禮樂¶
王道粲然分明以匹夫無勢化之者七十二人而已皆¶
天下之俊也時君莫尚之是以王道遂用不興故曰非¶
威不立非勢不行仲尼既沒之後田氏取齊六卿分晉¶
道德大廢上下失序至秦孝公捐禮讓而貴戰爭棄仁¶
義而用詐譎茍以取强而已矣夫簒盜之人列為侯王¶
詐譎之國興立為强是以轉相放效後生師之遂相吞¶
滅并大兼小暴師經嵗流血滿野父子不相親兄弟不¶
<pb:KR2b0023_WYG_014-17b>¶
相安夫婦離散莫保其命湣然道德絶矣晚世益甚萬¶
乗之國七千乗之國五敵侔爭權盡為戰國貪饕無恥¶
競進無厭國異政教各自制斷上無天子下無方伯力¶
功爭强勝者為右兵革不休詐偽並起當此之時雖有¶
道德不得施設有謀之强負阻而恃固連與交質重約¶
結誓以守其國故孟子孫卿儒術之士棄捐於世而游¶
説權謀之徒見貴於俗是以蘇秦張儀公孫衍陳軫代¶
厲之屬生從横短長之說左右傾側蘇秦為從張儀為¶
<pb:KR2b0023_WYG_014-18a>¶
横横則秦帝從則楚王所在國重所去國輕然當此之¶
時秦國最雄諸侯方弱蘇秦從結之時六國為一以儐¶
背秦秦人恐懼不敢窺兵於關中天下不交兵者二十¶
有九年然秦國勢便形利權謀之士咸先馳之蘇秦初¶
欲横秦弗用故東合從及蘇秦死後張儀連横諸侯聽¶
之西向事秦是故因四塞之固據崤函之阻跨隴蜀之¶
饒聽衆人之筴乘六世之烈以蠶食六國兼諸侯並有¶
天下仗於謀詐之弊終無信篤之誠無道德之教仁義¶
<pb:KR2b0023_WYG_014-18b>¶
之化以綴天下之心任刑罰以為治信小術以為道遂¶
燔燒詩書坑殺儒士上小堯舜下邈三王二世愈甚惠¶
不下施情不上達君臣相疑骨肉相疎化道淺薄綱紀¶
壊敗民不見義而懸於不寧撫天下十四嵗天下大潰¶
詐偽之弊也其比王德豈不逺哉孔子曰道之以政齊¶
之以刑民免而無恥道之以德齊之以禮有恥且格夫¶
使天下有所恥故化可致也茍以詐偽偷活取容自上¶
為之何以率下秦之敗也不亦宜乎¶
¶
<pb:KR2b0023_WYG_014-19a>¶
　　太史公自序春秋之後陪臣秉政强國相王以至于秦¶
卒并諸夏滅封地擅其號作六國年表維驥騄耳乃章¶
造父趙夙事獻衰續厥緒佐文尊王卒為晉輔襄子困¶
辱乃禽智伯主父生縛餓死探爵王遷辟淫良將是斥¶
嘉鞅討周亂作趙世家畢萬爵魏卜人知之及絳戮干¶
戎翟和之文侯慕義子夏師之惠王自矜齊秦攻之既¶
疑信陵諸侯罷之卒亡大梁王假厮之嘉武佐晉文申¶
覇道作魏世家韓厥隂德趙武攸興紹絶立廢晉人宗¶
<pb:KR2b0023_WYG_014-19b>¶
之昭侯顯列申子庸之疑非不信秦人襲之嘉厥輔晉¶
匡周天子之賦作韓世家完子避難適齊為援隂施五¶
世齊人歌之成子得政田和為侯王建動心乃遷于共¶
嘉威宣能撥濁世而獨宗周作田敬仲完世家鞅去衛¶
適秦能明其術彊覇孝公後世遵其法作商君列𫝊天¶
下患衡秦無饜而蘇子能存諸侯約從以抑貪强作蘇¶
秦列𫝊六國既從親而張儀能明其說復散解諸侯作¶
張儀列𫝊秦所以東攘雄諸侯樗里甘茂之策作樗里¶
<pb:KR2b0023_WYG_014-20a>¶
甘茂列𫝊苞河山圍大梁使諸侯斂手而事秦者魏冉¶
之功作穰侯列𫝊南拔鄢郢北摧長平遂圍邯鄲武安¶
為率破荆滅趙王翦之計作白起王翦列𫝊能忍訽於¶
魏齊而信威於强秦推賢讓位二子有之作范雎蔡澤¶
列𫝊結于楚親使諸侯之士斐然爭入事秦作吕不韋¶
列𫝊能明其畫因時推秦遂得意於海内斯為謀首作¶
李斯列𫝊桀紂失其道而湯武作周失其道而春秋作¶
秦失其政而陳涉發迹諸侯作難風起雲蒸卒亡秦族¶
<pb:KR2b0023_WYG_014-20b>¶
天下之端自涉發難作陳渉世家秦失其道豪傑並擾¶
項梁業之子羽接之殺慶救趙諸侯立之誅嬰背懐天¶
下非之作項羽本紀¶
¶
　　太史公讀秦楚之際曰初作難發於陳涉虐戾滅秦自¶
項氏揆亂誅暴平定海内卒踐帝阼成於漢家五年之¶
間號令三嬗(音善)自生民以來未始有受命如斯之亟也¶
昔虞夏之興積善累功數十年德洽百姓攝行政事考¶
之于天然後在位湯武之王乃由契后稷修仁行義十¶
<pb:KR2b0023_WYG_014-21a>¶
餘世不期而㑹孟津八百諸侯猶以為未可其後乃放¶
弑秦起襄公章於文繆獻孝之後稍以蠶食六國百有¶
餘載至始皇乃能并冠帶之倫以德若彼用力如此蓋¶
一統若斯之難也秦既稱帝患兵革不休以有諸侯也¶
於是無尺土之封墮壊名城銷鋒鏑鉏豪傑維萬世之¶
安然王迹之興起於閭巷合從討伐軼於三代鄉秦之¶
禁適足以資賢者為驅除難耳故憤發其所為天下雄¶
安在無土不王此乃𫝊之所謂大聖乎豈非天哉豈非¶
<pb:KR2b0023_WYG_014-21b>¶
天哉非大聖孰能當此受命而帝者乎¶
¶
¶
¶
¶
¶
¶
　　大事記通釋巻二¶
¶
