# -*- mode: mandoku-view -*-
#+TITLE: 大事記
#+DATE: 2019-03-29 20:49:28.912093
#+PROPERTY: ID KR2b0023
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 0
<pb:KR2b0023_WYG_000-1a>¶
　　欽定四庫全書　　　　　史部二¶
¶
　　大事記　　　　　　　　編年類¶
¶
　　提要¶
¶
　　(臣)等謹案大事記十二巻通釋三巻解題十¶
二巻宋吕祖謙撰取司馬遷年表大事記之¶
目編年系月以記春秋後事復採左氏𫝊厯¶
代史皇極經世通鑑稽古錄輯而廣之始自¶
周敬王三十九年迄漢武帝征和三年書法¶
<pb:KR2b0023_WYG_000-1b>¶
皆視太史公所錄不盡用䇿書凡例其書作¶
於淳熙七年每以一日排比一年之事本欲¶
起春秋後迄於五代㑹以疾作而罷此葢其¶
未經卒業之本也祖謙於史學最長而謙不¶
以筆削自任故每條之下各注從某書修云¶
云以自附於述而不作之義至其通釋則如¶
説經家之綱領専録經典中要義格言以及¶
厯代名儒議論其解題則如經之有𫝊畧具¶
<pb:KR2b0023_WYG_000-2a>¶
本末而附以己見凡史漢同異及通鑑得失¶
皆為縷析而詳辨之又於典章制度名物象¶
數之旁見側出者並皆夾注句下使讀者得¶
推闡貫通以幾於由博返約之助其用心亦¶
為周至朱子與祖謙友善平日每譏其學之¶
稍雜而獨於大事記稱譽不置嘗謂其精密¶
為古今未有又謂解題煞有工夫只一句要¶
包括一叚意思葢祖謙此書去取詳畧實有¶
<pb:KR2b0023_WYG_000-2b>¶
深意而議論正大於古今興衰治忽之理尤¶
多所發明觀其於慎靚王二年載魏襄王問¶
孟子事取蘇轍古史論以明之後朱子作孟¶
子集注時即引用其説則其深有取於是書¶
亦概可見矣惜其編輯未竟不為全書而義¶
例具存固非後來王禕增修之本所可及也¶
馬氏經籍考作通釋一巻此本乃宋嘉定壬¶
申刋行於吳郡學者所載通釋實分三巻亦¶
<pb:KR2b0023_WYG_000-3a>¶
可以證通考之誤云乾隆四十年五月恭校¶
上¶
¶
　　總纂官(臣)紀昀(臣)陸錫熊(臣)孫士毅¶
¶
　　總　校　官　(臣)　陸　費　墀¶
¶
¶
¶
¶
<pb:KR2b0023_WYG_000-3b>¶
¶
¶
¶
¶
¶
¶
¶
¶
¶
